<?xml version="1.0" encoding="utf-8"?>
<!-- generator="Joomla! - Open Source Content Management" -->
<?xml-stylesheet href="/lzmk/plugins/system/jce/css/content.css?aa754b1f19c7df490be4b958cf085e7c" type="text/css"?>
<rss version="2.0" xmlns:atom="http://www.w3.org/2005/Atom">
	<channel>
		<title>Radovi LZMK</title>
		<description><![CDATA[]]></description>
		<link>https://localhost/lzmk/33-projekti/radovi-leksikografskoga-zavoda-miroslav-krleza</link>
		<lastBuildDate>Thu, 02 Sep 2021 15:06:07 +0200</lastBuildDate>
		<generator>Joomla! - Open Source Content Management</generator>
		<atom:link rel="self" type="application/rss+xml" href="https://localhost/lzmk/projekti/radovi-lzmk/33-projekti/radovi-leksikografskoga-zavoda-miroslav-krleza?format=feed&amp;type=rss"/>
		<language>hr-hr</language>
		<item>
			<title>Principi izrade hrvatsko-ukrajinskoga rječnika srednjega tipa</title>
			<link>https://localhost/lzmk/33-projekti/radovi-leksikografskoga-zavoda-miroslav-krleza/441-principi-izrade-hrvatsko-ukrajinskoga-rjecnika-srednjega-tipa</link>
			<guid isPermaLink="true">https://localhost/lzmk/33-projekti/radovi-leksikografskoga-zavoda-miroslav-krleza/441-principi-izrade-hrvatsko-ukrajinskoga-rjecnika-srednjega-tipa</guid>
			<description><![CDATA[<p><strong>Principi izrade hrvatsko-ukrajinskoga rječnika srednjega tipa</strong></p>
<p><a href="https://localhost/lzmk/images/radovi10/bozena antonjak i viktor mojsejenko principi izrade hrvatsko-ukrajinskoga rjecnika srednjega tipa.pdf"><span title="bozena antonjak i viktor mojsejenko principi izrade hrvatsko-ukrajinskoga rjecnika srednjega tipa.pdf">preuzmi članak</span></a></p>
<p><strong>Božena Antonjak,</strong><br /><strong>Viktor Mojsejenko</strong></p>
<p><strong>SAŽETAK:</strong> Potreba da se sastavi hrvatsko-ukrajinski rječnik srednjeg tipa sazrela je već odavno. Nepostojanje sličnih rječnika objašnjavalo se do sada uglavnom kao posljedica drugoga društveno-političkog sustava, u okviru kojega su, kako Hrvatska tako i Ukrajina, postojale u sastavu drugih državnih ustroja i imale samo relativnu samostalnost: u nekadašnjoj Jugoslaviji sastavljali su se rječnici srpskohrvatskoga jezika, u Ukrajini su prevladavali ruski rječnici. Posljedica je toga i nepostojanje vlastite leksikografske naklade u Ukrajini. Prije nekoliko godina naš je kolektiv počeo sastavljati Hrvatsko-ukrajinski rječnik srednjega tipa, usmjeren na opseg od približno 40-45 tisuća riječi. Abecedarij rječnika zasniva se uglavnom na drugom, dopunjenom izdanju Rječnika hrvatskoga jezika Vladimira Anića (Zagreb, Novi Liber, 1994.). Rječnik obuhvaća najupotrebljavaniji leksik i predstavlja normativnu sliku hrvatskoga jezika. On pokazuje stanje suvremenoga jezika, a također i leksik koji se odnosi na tradicije, običaje, način života, mentalitet i civilizaciju hrvatskoga naroda. Za razliku od srpskohrvatskih rječnika, on će u znatnoj mjeri biti oslobođen od srbizama, u nj ne ulaze srpske riječi nepoznate u hrvatskom jeziku. Rječnik sadržava riječi i razne složenice, a također i frazeološke jedinice koje omogućuju govorniku ukrajinskoga jezika da se upozna s hrvatskom frazeologijom, a Hrvatu upoznatom s ukrajinskim jezikom Rječnik omogućuje da se upozna također s ukrajinskom frazeologijom. U Hrvatsko-ukrajinskom rječniku bit će u najvećoj meri predstavljen leksik koji odražava dosege raznih grana znanosti (uključujući medicinsko, računalno i dr. nazivlje), i koji omogućava čitanje znanstveno-popularnih i raznih znanstvenih tekstova. Ciljem Rječnika bilo je predstavljanje po mogućnosti što većega broja riječi kojima je značenje ukrajinskomu čitaču teško otkriti po etimologiji. S druge strane, u skladu s ograničenim opsegom, u njemu, u pravilu, nisu uvrštene riječi kojima je značenje jasno iz njihove tvorbe, a nisu dobile novih značenja unesenih sufiksima. U Rječnik ne ulaze: 1. umanjenice i riječi od milja sa završetcima -ić, -čić, -ak, -ica, -čica, -ca, -ašce, -ence i dr. osim u slučajevima kada su one homonimi s drugim riječima ili su znatno izmijenile svoj zvukovni sastav; 2. znatan broj imenica uvećanoga ili pejorativnog značenja sa završetcima -etina, -ina, -urina, -onja i dr., osim u slučajevima kada su homonimi s drugim riječima; 3. znatan broj apstraktnih imenica na -ost, izuzev samo najraširenije (mladost, fotogeničnost i si.); 4. znatan dio glagolskih imenica srednjega roda na -nje, -enje što označavaju radnju ili glagolsko stanje (pisanje, govorenje ili si.); 5. imenice ženskoga roda na -ica, -kinja, -ka i dr., osim najraširenijih; 6. prilozi tvoreni od odgovarajućih pridjeva, osim najraširenijih. U Rječniku je primijenjena hrvatska grafija. Ijekavska je norma uzeta za osnovu. Rječnik je namijenjen ukrajinskomu korisniku, što ne znači da neće biti koristan i za Hrvate koji bi željeli učiti ukrajinski jezik.</p>]]></description>
			<category>Radovi Leksikografskoga zavoda Miroslav Krleža</category>
			<pubDate>Tue, 01 Aug 2017 06:15:21 +0200</pubDate>
		</item>
		<item>
			<title>О problemima transliteracije i transkripcije u Hrvatskoj enciklopediji</title>
			<link>https://localhost/lzmk/33-projekti/radovi-leksikografskoga-zavoda-miroslav-krleza/440-problemima-transliteracije-i-transkripcije-u-hrvatskoj-enciklopediji</link>
			<guid isPermaLink="true">https://localhost/lzmk/33-projekti/radovi-leksikografskoga-zavoda-miroslav-krleza/440-problemima-transliteracije-i-transkripcije-u-hrvatskoj-enciklopediji</guid>
			<description><![CDATA[<p><strong>О problemima transliteracije i transkripcije u Hrvatskoj enciklopediji</strong></p>
<p><a href="https://localhost/lzmk/images/radovi10/dalibor brozovic o problemima transliteracije i transkripcije u hrvatskoj enciklopediji.pdf"><span title="dalibor brozovic o problemima transliteracije i transkripcije u hrvatskoj enciklopediji.pdf">preuzmi članak</span></a></p>
<p><strong>Dalibor Brozović</strong><br /><strong>Leksikografski zavod Miroslav Krleža, Zagreb</strong></p>
<p><strong>SAŽETAK:</strong> Pisanje stranih vlastitih imena, osobnih i zemljopisnih, težak je problem svake enciklopedije u svijetu. Postoji nekoliko načina i razina za slovno prikazivanje: 1. Originalno pisanje za jezike što se pišu latinicom (što se u hrvatskome tekstu zadržava, npr. <em>Shakespeare</em>), 2. originalna verzija za nelatinična pisma (ćirilsko, grčko, židovsko, arapsko, razna indijska, japansko i dr.), npr. <em>Достоевский</em>, 3. znanstvena transliteracija s nelatiničnih pisma, npr. <em>Dostoevskij</em>, 4. u nekim zemljama do danas službeni (nelingvistički) latinični oblici podrijetlom iz jezika bivših kolonizatora (u prvom redu po engleskom, francuskom, portugalskome), 5. domaća službena (nelingvistička) latinična grafija, npr. japanska, kineski pinyin, 6 . domaći izgovorni oblik za strane latinične jezike, npr. <em>Šekspir</em>, što je u hrvatskome samo ortoepski, ne i ortografski problem, jer se tako samo izgovara, ne i piše, 7. domaći izgovorni oblik za nelatinične jezike, kako se u hrvatskome i izgovara i piše, npr. <em>Dostojevski</em>, 8 . znanstvena fonetska transkripcija originalnoga izgovora, domaća ili međunarodna, u LZ npr. <em>Seikspiə </em>(amer. <em>Šeikspier</em>), <em>Dostajefskəj</em>. Rješenja prihvaćena u <em>Hrvatskoj enciklopediji</em> uspio su kompromis između međunarodne i hrvatske praktične leksikografske tradicije i fonetičke znanosti.</p>]]></description>
			<category>Radovi Leksikografskoga zavoda Miroslav Krleža</category>
			<pubDate>Tue, 01 Aug 2017 06:00:27 +0200</pubDate>
		</item>
		<item>
			<title>Znanost i politika u Enciklopediji jugoslavije</title>
			<link>https://localhost/lzmk/33-projekti/radovi-leksikografskoga-zavoda-miroslav-krleza/439-znanost-i-politika-u-enciklopediji-jugoslavije</link>
			<guid isPermaLink="true">https://localhost/lzmk/33-projekti/radovi-leksikografskoga-zavoda-miroslav-krleza/439-znanost-i-politika-u-enciklopediji-jugoslavije</guid>
			<description><![CDATA[<p><strong>Znanost i politika u Enciklopediji jugoslavije</strong></p>
<p><a href="https://localhost/lzmk/images/radovi10/jakov sirotkovic znanost i politika u enciklopediji jugoslavije.pdf"><span title="jakov sirotkovic znanost i politika u enciklopediji jugoslavije.pdf">preuzmi članak</span></a></p>
<p><strong>Jakov Sirotković</strong><br /><strong>HAZU, Zagreb</strong></p>
<p><strong>SAŽETAK:</strong> <em>Enciklopedija Jugoslavije</em> najznačajniji je i najobuhvatniji projekt JLZ-a (danas LZMK), zbog kojega je JLZ i osnovan. Iako je politički faktor imao bitan utjecaj na pokretanje drugog izdanja EJ i na prekid njezina izlaženja 1991., EJ je bio znanstveno zasnovan projekt, u čijoj su realizaciji poštovani temeljni stručni i znanstveni kriteriji, a redakcije imale visok stupanj samostalnosti. Taj projekt nije napušten zbog financijskih ili stručnih, nego zbog političkih razloga - sloma Jugoslavije i početka oružane agresije Srbije i JNA na Hrvatsku. Ipak se on nakon 1991. marginalizira, a s tim se zanemaruje i uloga Miroslava Krleže. U radu na EJ prikupljena je velika građa koja je bila značajna osnova novim izdanjima LZ-a, a ipak se u izdanjima LZMK zadnjih deset godina (osim u <em>Krležijani</em>) nigdje ne spominje, a čak se i EJ prešućuje. To je učinjeno i u predgovoru prvog sveska Hrvatske enciklopedije iz 1999. godine, iako se velik dio priloga u prvoj knjizi zasniva na EJ i drugim izdanjima JLZ-a. Tek predstoji kritička analiza sadržaja EJ, osobito rasprava о odnosu znanstvene zasnovanosti i političkog oportunizma, koja je relevantna i za rad na HE.</p>]]></description>
			<category>Radovi Leksikografskoga zavoda Miroslav Krleža</category>
			<pubDate>Tue, 01 Aug 2017 06:00:05 +0200</pubDate>
		</item>
		<item>
			<title>Višejezični i njemačko-hrvatski i hrvatsko-njemački rječnici s područja elektrotehnike</title>
			<link>https://localhost/lzmk/33-projekti/radovi-leksikografskoga-zavoda-miroslav-krleza/438-visejezicni-i-njemacko-hrvatski-i-hrvatsko-njemacki-rjecnici-s-podrucja-elektrotehnike</link>
			<guid isPermaLink="true">https://localhost/lzmk/33-projekti/radovi-leksikografskoga-zavoda-miroslav-krleza/438-visejezicni-i-njemacko-hrvatski-i-hrvatsko-njemacki-rjecnici-s-podrucja-elektrotehnike</guid>
			<description><![CDATA[<p><strong>Višejezični i njemačko-hrvatski i hrvatsko-njemački rječnici s područja elektrotehnike</strong></p>
<p><a href="https://localhost/lzmk/images/radovi10/vladimir muljevic visejezicni i njemacko-hrvatski i hrvatsko-njemacki rjecnici s podrucja elektrotehnike.pdf"><span title="vladimir muljevic visejezicni i njemacko-hrvatski i hrvatsko-njemacki rjecnici s podrucja elektrotehnike.pdf">preuzmi članak</span></a></p>
<p><strong>Vladimir Muljević</strong></p>
<p><strong>SAŽETAK:</strong> Ako se uzme da je atmosferski elektricitet, dakle munja, početak znanosti о elektricitetu, onda i nekoliko pripadnih riječi iz ≫Dictionariuma≪ Fausta Vrančića predstavljaju riječi iz našeg višejezičnog blaga. Neke od ovih riječi javljaju se i u rječniku Jakova Mikalje iz 1649. godine i rječniku Ivana Belostenca iz 1740. godine. Razvitkom elektrotehnike ušle su tada postojeće stručne riječi i u rječnik Rudolfa A. Fröhlicha, 1839. godine. Veliki napredak u tvorbi stručnih riječi iz područja elektrotehnike značio je višejezični rječnik znanstvenog nazivlja Bogoslava Šuleka iz 1874/75. godine. Klub inženjera i arhitekata u Zagrebu objavio je 1881. godine <em>Rječnik njemačko-hrvatskog tehnološkog nazivlja</em>. Prvi elektrotehnički njemačko-hrvatski i hrvatsko-njemački rječnik priredio je inženjer Vlatko Dabac 1952. godine. On je 1969. godine objavio i <em>Tehnički rječnik njemačko-hrvatskosrpski</em>, odnosno obrnuti 1970. godine. Višejezični rječnici objavljivani su od 1983. do 1986. godine u Zagrebu. Vrlo opsežni Njemačko-hrvatski elektrotehnički rječnik objavio je Vladimir Muljević 1996. godine u Zagrebu.</p>]]></description>
			<category>Radovi Leksikografskoga zavoda Miroslav Krleža</category>
			<pubDate>Tue, 01 Aug 2017 05:59:42 +0200</pubDate>
		</item>
		<item>
			<title>Ustavne odredbe о autorskom pravu</title>
			<link>https://localhost/lzmk/33-projekti/radovi-leksikografskoga-zavoda-miroslav-krleza/437-ustavne-odredbe-autorskom-pravu</link>
			<guid isPermaLink="true">https://localhost/lzmk/33-projekti/radovi-leksikografskoga-zavoda-miroslav-krleza/437-ustavne-odredbe-autorskom-pravu</guid>
			<description><![CDATA[<p><strong>Ustavne odredbe о autorskom pravu</strong></p>
<p><a href="https://localhost/lzmk/images/radovi10/jadranko crnic ustavne odredbe o autorskom pravu.pdf"><span title="jadranko crnic ustavne odredbe o autorskom pravu.pdf">preuzmi članak</span></a></p>
<p><strong>Jadranko Crnić</strong></p>
<p><strong>SAŽETAK:</strong> Autorsko pravo u biti je složen, vrlo osjetljiv i još uvijek nedovršeni mozaik. On uvijek i iznova omogućava, u težnji к stvaranju njegove konačne pravne slike, premetanje, slaganje i popunjavanje kockica iz kojih je, ili bi trebao biti, sastavljen. U radu namjeravam pisati o: autorskom pravu u objektivnom i subjektivnom smislu, s tim da se u traženju njegova ustavnog uporišta u pravilu navodi stavak 4. članka 68. <em>Ustava Republike Hrvatske</em> (u nastavku teksta: Ustav), prema kojemu: ≫Jamči se zaštita moralnih i materijalnih prava koja proistječu iz znanstvenoga, kulturnog, umjetničkog, intelektualnog i drugog stvaralaštva.≪ Nedvojbeno, ta ustavna odredba, ali i cijela odredba članka 68. Ustava, što se nedovoljno uočava, temelj je iz kojega izvire ustavni izričaj i jamstvo о zaštiti autorskog prava. Time, međutim, nisu ni izdaleka iscrpljeni ustavni okviri sadržaja i zaštite ustavnog prava. Oni su mnogo bogatiji. Pokušavajući prodrijeti u bit autorskog prava (uvjete njegove zaštite) srest ćemo se s brojnim ustavnim odredbama, koje čine okvire, a ponegdje i više od toga, navedenoga mozaika. Tako su, bez namjere potpunog nabrajanja, neizostavne i ustavne odredbe: о najvišim vrednotama ustavnog poretka Republike Hrvatske, posebno slobodi u najširem smislu, jednakosti, nepovredivosti vlasništva i posebno vladavini prava; о zabrani ograničavanja sloboda i prava osim izuzetka iz članka 16. ili 17. Ustava; odredba о jamstvu štovanja i pravnoj zaštiti dostojanstva, ugleda i časti; sloboda mišljenja i izražavanja misli iz članka 38. Ustava; pravo na slobodno udruživanje u smislu članka 43. Ustava; jamstvo prava vlasništva iz članka 48. Ustava; te, sveukupne odredbe о poduzetničkoj i tržišnoj slobodi (u tom smislu i rješenje Ustavnog suda Republike Hrvatske od 16. veljače 2000. godine, broj: U-I-865/1995); Zabrana ograničenja ili oduzimanja vlasništva uz izuzetke iz članka 50. Ustava; pravo na pravičnog suca (članak 29. Ustava), te zaštitu pred nadležnim tijelima uključivo Ustavni sud. Posebno i mogućnost podnošenja ustavne tužbe prije iscrpljenog i dugog puta kada je isti dopušten. Sve ove odredbe bit će potkrijepljene međunarodnim konvencijama, pritom ne samo <em>Bernskom konvencijom</em> i nizom njoj sljedećih konvencija, nego i, što se nedovoljno uočava, <em>Europskom konvencijom za zaštitu ljudskih prava i temeljnih sloboda</em> (Rim, 4. studenoga 1950). Sve ove odredbe na svoj su način dio sadržaja ili zaštite autorskog prava, posebno onog u enciklopedijskom i leksikografskom radu, pri čemu određenu pažnju zaključuju i problemi koji nastaju u svezi s autorskim djelom stvorenim u radnom odnosu ili po narudžbi.</p>]]></description>
			<category>Radovi Leksikografskoga zavoda Miroslav Krleža</category>
			<pubDate>Tue, 01 Aug 2017 05:59:19 +0200</pubDate>
		</item>
		<item>
			<title>Uloga Miroslava Krleže u formiranju redakcije Medicinske enciklopedije</title>
			<link>https://localhost/lzmk/33-projekti/radovi-leksikografskoga-zavoda-miroslav-krleza/436-uloga-miroslava-krleze-u-formiranju-redakcije-medicinske-enciklopedije</link>
			<guid isPermaLink="true">https://localhost/lzmk/33-projekti/radovi-leksikografskoga-zavoda-miroslav-krleza/436-uloga-miroslava-krleze-u-formiranju-redakcije-medicinske-enciklopedije</guid>
			<description><![CDATA[<p><strong>Uloga Miroslava Krleže u formiranju redakcije Medicinske enciklopedije</strong></p>
<p><a href="https://localhost/lzmk/images/radovi10/ivo padovan uloga miroslava krleze u formiranju redakcije medicinske enciklopedije.pdf"><span title="ivo padovan uloga miroslava krleze u formiranju redakcije medicinske enciklopedije.pdf">preuzmi članak</span></a></p>
<p><strong>Ivo Padovan</strong><br /><strong>HAZU, Zagreb</strong></p>
<p><strong>SAŽETAK:</strong> Miroslav Krleža je već 1950. godine započeo pripreme za osnivanje Leksikografskog zavoda FNRJ u Zagrebu. Veliku podršku imao je od prof. dr. Andrije Štampara s kojim je svakodnevno kontaktirao u JAZU gdje je i sam već bio uvaženi član Uprave Jugoslavenske akademije znanosti i umjetnosti. Krleža je od akademije preuzeo pripremne materijale i za <em>Pomorsku enciklopediju</em>, a sam planirao <em>Opću enciklopediju</em> i deset specijaliziranih enciklopedija. Već je 1952. godine Krleža predlagao prof. dr. Andriji Štamparu da bude glavni urednik <em>Medicinske enciklopedije</em> budući da je Štampar bio na tom poslu angažiran skupa s prof. Antom Šercerom i prof. Perovićem u uredništvu (Prve) <em>Hrvatske enciklopedije</em>. Jasno je bilo da Štampar to nije bio u stanju preuzeti zbog svoje angažiranosti kako u Akademiji tako i u Svjetskoj zdravstvenoj organizaciji. Nakon pokušaja nekoliko uvaženih liječnika oko organizacije <em>Medicinske enciklopedije</em>, Krleža je konačno prihvatio Štamparov prijedlog da Šercer preuzme uredništvo <em>Medicinske enciklopedije</em>. Taj izbor urodio je velikom <em>Medicinskom enciklopedijom</em> u kojoj je Šercer imao neprocjenjivih zasluga. Krleža je budno pratio rad i te Redakcije, pa čak i davao vrlo korisne savjete.</p>]]></description>
			<category>Radovi Leksikografskoga zavoda Miroslav Krleža</category>
			<pubDate>Tue, 01 Aug 2017 05:58:51 +0200</pubDate>
		</item>
		<item>
			<title>Tko je, zapravo, cvrčak? Moguća leksikografska rješenja nekih nesuglasnosti u botaničkoj i zoološkoj terminologiji</title>
			<link>https://localhost/lzmk/33-projekti/radovi-leksikografskoga-zavoda-miroslav-krleza/435-tko-je-zapravo-cvrcak-moguca-leksikografska-rjesenja-nekih-nesuglasnosti-u-botanickoj-i-zooloskoj-terminologiji</link>
			<guid isPermaLink="true">https://localhost/lzmk/33-projekti/radovi-leksikografskoga-zavoda-miroslav-krleza/435-tko-je-zapravo-cvrcak-moguca-leksikografska-rjesenja-nekih-nesuglasnosti-u-botanickoj-i-zooloskoj-terminologiji</guid>
			<description><![CDATA[<p><strong>Tko je, zapravo, cvrčak? Moguća leksikografska rješenja nekih nesuglasnosti u botaničkoj i zoološkoj terminologiji</strong></p>
<p><a href="https://localhost/lzmk/images/radovi10/radovan lucictko je zapravo cvrcak moguca leksikografska rjesenja nekih nesuglasnosti u botanickoj i zooloskoj terminologiji.pdf"><span title="radovan lucictko je zapravo cvrcak moguca leksikografska rjesenja nekih nesuglasnosti u botanickoj i zooloskoj terminologiji.pdf">preuzmi članak</span></a></p>
<p><strong>Radovan Lučić</strong><br /><strong>Sveučilište u Amsterdamu, Amsterdam</strong></p>
<p><strong>SAŽETAK:</strong> U svom izlaganju namjeravam prikazati mogućnosti leksikografskog razgraničenja općih i specifičnih značenja termina te pojasniti uzroke pojava različitih stručnih naziva za iste referente. Također ću pokušati objasniti nužnost navođenja točnih internacionalnih (latinskih) naziva kao i tehnike njihovog pronalaženja. U stručnom nazivlju postoje pravi i opći termini. Pravi termini su leksemi koji označuju pojam ograničen na određeno strukovno područje i koji pripadaju strukovnom žargonu, a opći termini se, osim u određenom strukovnom području, koriste i u općem leksiku svakodnevnog govora. Ako tu podjelu primijenimo u području zoologije, možemo ustvrditi kako npr. ≫ravnokrilci≪ spadaju u prave, a ≫psi≪ u opće termine. Opći termini imaju, dakle, uza svoja specifična, i dodatna, opća značenja. Podjela i hijerarhija tih značenja često ovisi о geografskim, kulturnim i jezičnim datostima određenog podneblja. U prvom dijelu izlaganja prikazat ću moguće leksikografske pristupe obradi općih termina u jednojezičnim i višejezičnim rječnicima. Na primjer, glavno značenje riječi ≫bakalar≪ u hrvatskom različito je od značenja te riječi u nizozemskom. U Hrvatskoj znači u prvom redu suhu ribu koja se jede za Božić, dok u Nizozemskoj znači svježu ribu koja se kupuje svaki dan u ribarnici. Uz to, za ta dva koncepta postoje u nizozemskom dva različita leksema, dok u hrvatskom bakalar ostaje bakalar, bio on suh ili svjež. Poseban problem jest pitanje sinonimije: kada su različiti hrvatski nazivi pravi sinonimi, a kada su različite vrste istog roda? Tko je cvrčak, a tko stričak: jesu li šturak i zrikavac isto? Što je buča, a što buća; u kojem su odnosu tikva i bundeva? Pravi termini, kao dio strukovnog žargona, jasno su definirani zakonitostima struke, te u principu, nema prevelikih poteškoća u njihovom prezentiranju, osim što u višejezičnim rječnicima treba posebnu pozornost posvetiti pravopisu i izgovoru. Međutim, pri njihovu označavanju internacionalnim, latinskim nazivima, često je potrebno uložiti dodatne napore jer se za iste leksičke jedinice u različitim izvorima koriste drugačiji latinski nazivi. Je li naš barbun ≫Mullus≪, ≫Mullus barbatus≪, ≫Mullus surmuletus≪ ili ≫Barbus barbus≪? Osim toga, ≫breza≪ u Hrvatskoj nije ista kao ≫breza≪ u Nizozemskoj. Je li zadatak jednog opširnog, ali još uvijek općeg rječnika, pokazati te razlike? U svezi s tim razmotrit ću sljedeća pitanja:<br />određivanje granice između enciklopedije i rječnika<br />nužnost navođenja stručnih naziva<br />pristupačnost stručnih priručnika<br />praćenje promjena u nomenklaturama<br />provjera korupcije: tiskarske pogreške i prepisivanja.<br />Primjerima iz desetak leksikografskih i enciklopedičkih izvora pokazat ću prednosti i nedostatke pojedinih načina leksikografske obrade botaničkih i zooloških termina kao i (ne)sustavnosti u korištenju latinskog stručnog nazivlja.</p>]]></description>
			<category>Radovi Leksikografskoga zavoda Miroslav Krleža</category>
			<pubDate>Tue, 01 Aug 2017 05:58:28 +0200</pubDate>
		</item>
		<item>
			<title>Tekuća nacionalna bibliografija monografija u Nacionalnoj i sveučilišnoj knjižnici Zagreb - povijesni pregled i izrada Hrvatske bibliografije, Niza A – danas</title>
			<link>https://localhost/lzmk/33-projekti/radovi-leksikografskoga-zavoda-miroslav-krleza/434-tekuca-nacionalna-bibliografija-monografija-u-nacionalnoj-i-sveucilisnoj-knjiznici-zagreb-povijesni-pregled-i-izrada-hrvatske-bibliografije-niza-a-danas</link>
			<guid isPermaLink="true">https://localhost/lzmk/33-projekti/radovi-leksikografskoga-zavoda-miroslav-krleza/434-tekuca-nacionalna-bibliografija-monografija-u-nacionalnoj-i-sveucilisnoj-knjiznici-zagreb-povijesni-pregled-i-izrada-hrvatske-bibliografije-niza-a-danas</guid>
			<description><![CDATA[<p><strong>Tekuća nacionalna bibliografija monografija u Nacionalnoj i sveučilišnoj knjižnici Zagreb - povijesni pregled i izrada Hrvatske bibliografije, Niza A – danas</strong></p>
<p><a href="https://localhost/lzmk/images/radovi10/irina pazameta.pdf"><span title="irina pazameta.pdf">preuzmi članak</span></a></p>
<p><strong>Irina Pažameta</strong><br /><strong>Nacionalna i sveučilišna knjižnica, Zagreb</strong></p>
<p><strong>SAŽETAK:</strong> Izrada tekuće nacionalne bibliografije monografija u Nacionalnoj i sveučilišnoj knjižnici Zagreb proizlazi iz zakonske obveze i uloge NSK u trajnom prikupljanju, čuvanju, zaštiti, obradi i dostupnosti publikacija nacionalne zbirke Croatica. Sustavna bibliografska djelatnost u NSK započela je sa suradnjom Hrvatskog bibliotekarskog društva i Sveučilišne knjižnice izradom Popisa knjiga koje su izlazile u Kraljevini Jugoslavije za 1941. godinu. Nastavlja se s Hrvatskom bibliografijom za razdoblje 1941-1944. godine, te s Bibliografijom knjiga tiskanih u NR Hrvatskoj za razdoblje 1945-1950. godine. Nakon više od dvaju desetljeća prekida u izdavanju, 1978. godine izdavanje se obnavlja s Bibliografijom knjiga tiskanih u SR Hrvatskoj, prema ISBD/M-u (Međunarodni standardni opis za monografske publikacije). Osamdesete godine bitno su obilježene: informatizacijom NSK, računalnom obradom podataka primjenom UNIMARC formata, te izradom tekuće bibliografije knjiga prema preporukama IFLA-e usvajanjem, između ostalog, programa UBC (Univerzalna bibliografska kontrola) i UAP (Univerzalna dostupnost publikacija). Međutim, nedostatnost UNIMARC/Bibliographic formata, namijenjenog za strojno čitljivo katalogiziranje, uvođenje UNIMARC/Authorities formata za izradu autorskih zapisa, te njihovo loše povezivanje u bibliografskom smislu, prouzročilo je niz otežavajućih okolnosti pri izradi i izdavanju Hrvatske bibliografije, koja pod tim naslovom dalje izlazi od 1990. godine. Teškoće uvjetovane nemogućnošću pravodobnog rješavanja nekih bitnih pitanja vezanih uz tehnologiju same izrade odrazile su se i u postizanju ažurnosti, kontinuiteta i kvalitete bibliografije. Posljednjih godina, stalnim nastojanjima za iznalaženjem, u zadanim okvirima, odgovarajućih tehničkih i programskih lješenja u Knjižnično-informacijskom sustavu CROLIST, bitno je ubrzano izdavanje nacionalne bibliografije knjiga, poboljšala se njezina kvaliteta, a zaostala građa objavljuje se retroaktivno, u četveromjesečnim kumulacijama. Planira se izdavanje na CD-ROM-u i HTML obliku.</p>]]></description>
			<category>Radovi Leksikografskoga zavoda Miroslav Krleža</category>
			<pubDate>Tue, 01 Aug 2017 05:58:02 +0200</pubDate>
		</item>
		<item>
			<title>Problem konteksta u obradbi biografske građe u trima modernim hrvatskim enciklopedijama</title>
			<link>https://localhost/lzmk/33-projekti/radovi-leksikografskoga-zavoda-miroslav-krleza/433-problem-konteksta-u-obradbi-biografske-grade-u-trima-modernim-hrvatskim-enciklopedijama</link>
			<guid isPermaLink="true">https://localhost/lzmk/33-projekti/radovi-leksikografskoga-zavoda-miroslav-krleza/433-problem-konteksta-u-obradbi-biografske-grade-u-trima-modernim-hrvatskim-enciklopedijama</guid>
			<description><![CDATA[<p><strong>Problem konteksta u obradbi biografske građe u trima modernim hrvatskim enciklopedijama</strong></p>
<p><a href="https://localhost/lzmk/images/radovi10/vlaho bogisic problem konteksta u obradbi biografske grade u trima modernim hrvatskim enciklopedijama.pdf"><span title="vlaho bogisic problem konteksta u obradbi biografske grade u trima modernim hrvatskim enciklopedijama.pdf">preuzmi članak</span></a></p>
<p><strong>Vlaho Bogišić</strong><br /><strong>Leksikografski zavod Miroslav Krleža, Zagreb</strong></p>
<p><strong>SAŽETAK:</strong> Usporedbom abecedarija, strukture biografskih članaka i načina obradbe biografske građe u Hrvatskoj enciklopediji (1941–45., glavni urednik Mate Ujević), Enciklopediji Jugoslavije (1955–90., Miroslav Krleža) i Hrvatskoj enciklopediji (1999–2000., Dalibor Brozović) rekonstruira se i opisuje razvoj modela i metode u bitnom segmentu hrvatske leksikografije, posebice s obzirom na društvene diskontinuitete u promatranom razdoblju. Razmatra se kako je obrađena biografska građa pripadnika manjinske skupine, nositelja ideološkoga predznaka suprotnoga dominantnome te nositelja vrijednosti druge kulture u bliskome suodnosu. Na temelju uočenih sličnosti i razlika procjenjuje se pojedinačni i opći kulturni utjecaj enciklopedije, njezinih kulturno-povijesnih implikacija u hrvatskome društvu.</p>]]></description>
			<category>Radovi Leksikografskoga zavoda Miroslav Krleža</category>
			<pubDate>Tue, 01 Aug 2017 05:57:34 +0200</pubDate>
		</item>
		<item>
			<title>Prikaz kemije u prvoj Hrvatskoj općoj enciklopediji</title>
			<link>https://localhost/lzmk/33-projekti/radovi-leksikografskoga-zavoda-miroslav-krleza/432-prikaz-kemije-u-prvoj-hrvatskoj-opcoj-enciklopediji</link>
			<guid isPermaLink="true">https://localhost/lzmk/33-projekti/radovi-leksikografskoga-zavoda-miroslav-krleza/432-prikaz-kemije-u-prvoj-hrvatskoj-opcoj-enciklopediji</guid>
			<description><![CDATA[<p><strong>Prikaz kemije u prvoj Hrvatskoj općoj enciklopediji</strong></p>
<p><a href="https://localhost/lzmk/images/radovi10/dusko stefanovic prikaz kemije u prvoj hrvatskoj opcoj enciklopediji.pdf"><span title="dusko stefanovic prikaz kemije u prvoj hrvatskoj opcoj enciklopediji.pdf">preuzmi članak</span></a></p>
<p><strong>Duško Štefanović</strong><br /> <strong>Leksikografski zavod Miroslav Krleža, Zagreb</strong></p>
<p><strong>SAŽETAK:</strong> Na kraju XIX. stoljeća kemija je kao znanost bila u Hrvatskoj već na čvrstim temeljima, pa je zanimljivo razmotriti kako je u to doba bila predstavljena u prvoj hrvatskoj enciklopediji općeg tipa, bilo brojem natuknica i opsegom članaka, bilo znanstvenom i pedagoškom razinom ili sustavnim sadržajem. U jedina dva sveska nedovršene Hrvatske enciklopedije (Osijek, 1887., 1890) kemija je prikazana u 117 članaka, odnosno 2648 redaka. Većinom članaka kemijske struke napisao je Ivan Zoch, pokretač i urednik enciklopedije, a osim njega članke su potpisala još trojica pisaca te redakcija. Najveći je članak, dakako, članak о kemiji (chemija), a ne zaostaju mnogo ni drugi ključni članci (atom, element). Pretežno se opisuje tematika kojom se bavi anorganska kemija i metalurgija, u prvom redu u člancima о kemijskim elementima i njihovim slitinama, a mnogo su slabije opisani kemijski spojevi, osobito organski. Pritom se većinom nabrajaju spoznaje о tvarima u obliku golih činjenica, bez tumačenja uzročne veze sa sastavom i strukturom, što prikazuje kemiju više kao proizvodno-praktičnu djelatnost, a manje kao prirodnu znanost. Razumljivo je da, prema današnjim spoznajama znanstvene kemije, u člancima ima netočnih ili barem nepreciznih tvrdnji i nedosljednosti. S druge strane, valja priznati da su autori članaka pratili nova kemijska otkrića i postignuća, pa su tako zabilježena i ona koja su se pojavila netom prije izdavanja enciklopedije. Zanimljivo je uočiti za ono doba uobičajen osoban, osebujan i slikovit stil kojim su neki članci pisani, a vrlo je poučno razmotriti i kemijsko nazivlje. Iako je ključni članak struke napisan pod natuknicom chemija, u tekstovima se više rabi riječ lučba i čitav niz njezinih izvedenica. Kemijski su elementi počela ili kemijski prvaci, a neki se od njih nazivaju živopisnim imenima koja podsjećaju na njihova svojstva ili nalazišta. Ima i više neobičnih tvorba riječi, ali i riječi koje su u kemiji bile zapostavljene, a danas su opet u upotrebi.</p>]]></description>
			<category>Radovi Leksikografskoga zavoda Miroslav Krleža</category>
			<pubDate>Tue, 01 Aug 2017 05:57:10 +0200</pubDate>
		</item>
	</channel>
</rss>
